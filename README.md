# Campussafari
Liknar ett pokemonspel från de tidiga generationerna, fast som utspelar sig på campus. nØllan, som är ny på campus, ska kämpa sig ända från KTH Entré bort till Konsulatet där elittrean (= Föhseriet) väntar. Med hjälp av public domain/creative commons spritepacks (ex. från [1](https://opengameart.org/), [2](https://itch.io/game-assets/assets-cc4-by)) modellerar man campus i top-down 2.5D.

## Fånga teknologer
Istället för djur eller monster fångar man teknologer! Fysiker, Elektrologer, Flygare osv har såklart olika typer baserat på vilka ämnen de framförallt pluggar. Exakt vilka dessa är och var man drar gränserna är lite luddigt, men preliminärt skulle Fysiker kunna vara Fysik/Matte, Dataloger av typen Programmering, och Samhällsbyggare Ekonomi/Juridik. Olika typer har olika svagheter, t.ex. kan Fysik vara svagt mot Matte men starkt mot Kemi eller nåt.

Teknologerna fångas i SSSBs Studentrum, vilka som tur är är små nog att man kan ha flera i ryggsäcken. De har (baserat på sektionstillhörighet) olika stats, moves och en ability. Stats kan vara antingen Attack/Defence/Sp. Attack/Sp. Defence/Speed/HP eller typ Strength/Dexterity/Intelligence/Constitution/Wisdom/Charisma. Första lite oklarare att mappa till människor men uppenbarare hur det funkar i denna typ av combat, andra lite lättare att förolämpa andra sektioner med men kanske blir lite knackigt att bygga combatsystemet på. TBD

Man kan såklart levla upp sina teknologer, som då kan lära sig nya moves. Moves är baserade på någon kliché från resp. ämne, typ "Inses lätt", "PowerPoint", "Superposition" osv. Låglevelteknologer (som man hittar nära tunnelbanan?) börjar som nØllan, men kan utvecklas till teknologer efter träning och till sist till något yrke som är associerat med programmet. Det kan finnas legendariska teknologer som hittas på specifika platser på campus, ex. Chister Fuglesang i teleskopdomen i AlbaNova, Dolph Lundgren & andra. Vet inte om man vill göra professorer/KTH-anställda till tränare, en egen typ av teknolog eller något annat.

## Campus-världen
Varje sektionslokal är ett gym i sektionens typ, vars ledare är antingen Överföhs/Överdrifv/DKP/etc. eller sektionsordförande om sådan motsvarighet inte finns. Kan nog vara en god idé att man kontaktar nån från respektive sektion och hör sig för vad som skulle passa. Man kan vila upp sina teknologer och få tillbaka HP osv. vid lunchställen (kanske är ont om såna in mot D/K dock, men där kanske man kan hitta en lunchrum eller nåt).

Vore kul om man har en karikatyr, men ändå hyfsat träffsäker avbildning, av campus där man kan gå in i olika hus. Exempelvis in i de mörka skrymslena av D-huset och fånga dataloger, genom steampunk-industriområdet vid Maskin, ner i R1, kulvertarna under V/Alba, upp i mattetornet och så vidare. Så det blir ett sätt att upptäcka colla saker på campus också, även om de ses genom en lite överdriven lins. Roligt om man får med gången till Ugglevikskällan genom Lill-Jansdjungeln, den långa sträckan längs Körsbärsvägen (där man kanske kan titta in i Forum?), den öde byggarbetsplatsen bakom Alba i form av en öken.

Kan vara klokt att välja koordinatsystem så att Brinellvägen/Drottning Kristinas väg blir raka (förutom vid KTH Entré där DKV går diagonalt), så att de flesta husen passar in bra. Det kan behövas att man börjar med ett mapeditor-verktyg så att modelleringen kan gå enklare.

## Story
En tappning kan vara att Handels är motsvarigheten till de onda Teamsen, och de vill riva campus och bygga en Business Park eller nåt. Det kan då vara upp till nØllan att samla ihop en stark trupp som (efter att ha besegrat Föhseriet) beger sig till Observatorielunden för slutstriden). Vet inte vilka det ska vara man möte på campus som motsvarar tränare, lite halvt märkligt att teknologer fångar andra teknologer men det kanske funkar? Tränarna kan ju ha en viss typ de föredrar, som inte nödvändigtvis innebär att de bara har teknologer från en sektion.

Man kan ordna PvP genom att man kan ladda ner sin spelare i JSON-format, eller få en lång base64-länk man kan skicka till nån, så kan man duellera antingen via hotseat eller att AI:n styr den andra.

## Idéer på typer
- Fysik
- Kemi
- Biologi
- Matematik
- Juridik
- Ekonomi
- Humaniora
- Mekanik
- Teknik?
- Programmering/Datalogi
- Regler? Elektroteknik?

## Idéer på utvecklingspaths
|Sektionstillhörighet|Låglevel|Mellanlevel|Höglevel|
|--------------------|--------|-----------|--------|
|Fysik|nØllan|Fysiker(/Matematiker?)|Doktorand|
|Data|nØllan|Datalog|Webbutvecklare|
|CL|Adept|CL-are (vad heter de ens? Lärarstudent?)|Gymnasielärare|
|...|...|...|...|

## Idéer på coola ställen att ha med och hur man kan framställa dem
- R1, fast såklart aktiv med kärnreaktor och allt
- Mattetornet, som en såndär bana där man kan ramla ner till våningen under. Högst upp ligger radioklubben, som kanske får representeras av några excentriska elektrologer. Eller kanske en legendary?
- Ugglevikskällan, pågående studentaktivitet. Kanske en turnering?
- AlbaNova, en ögrupp (Albapelago) en bit bort från fastlandet Campus.
- F1, utmana en professor under pågående föreläsning.
- Nymble som en slags safari zone där man kan hitta alla möjliga typer av teknologer. Kanske till och med intisar med slumpgenererade kombo av typer?
- Kulvertarna är stora grottor att utforska
- Åka dressin längs Roslagsbanan? Eller är den en stor flod?
- Valhallavägen är civilisationens rand. Bortom den går man inte.

## Övriga idéer
- Vore kul om HP står för Högskolepoäng istället för Hit Points. Rimligt ju att de får fler HP när de levlar upp.
- Cykel är så 2005, i detta spel hyr man elsparkcyklar
- Man låser upp sprint genom att någon en bit in i storyn säger att man håller på att bli sen till en föreläsning
- Duellera mot Sigbritt på gården till rektorshuset
- Är Överföhs champion eller är Föhseriet motsvarigheten till Elite Four, och så finns någon till? Vem i så fall?
   - Butlern? Ordförande? Susanne? Sigbritt? Martin?
- Slumpade oklara företag som står vid tunnelbanan och delar ut ett random förmål om dagen
- Gym badges är såklart märket för sektionen
- Välja starter i början = välja vilket program man börjar på, så får man en kompisnØllan ur sin nØllegrupp.
